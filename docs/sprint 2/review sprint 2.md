# Sprint review

Als team vonden we het een leuke ervaring om deel te nemen aan de markt, waarbij het de intentie was dat docenten en andere studenten langs de teams gingen om de Game, het Business-project of de Code Exchange te evalueren. Het was bovendien verrijkend om andere mensen te ontmoeten van de verschillende propedeuse B klassen, wat ons waardevolle inzichten en feedback opleverde.

Verschillende studenten hebben ons veel complimenten gegeven over het ontwerp van onze game en het verhaal. Ze waardeerden het dat je healthpoints hebt, wat het spel voor hen spannender maakte. Bovendien vonden ze het een mooi aspect dat, als je items verzamelde, je deze in de inventaris kon zien. Daarnaast hebben de leerlingen positief gereageerd op het feit dat de game er goed uitzag, het thema leuk was, en de opbouw van de kamers aansprak. Het feit dat je in bepaalde kamers meerdere manieren had om naar één doel te gaan, werd ook positief ontvangen.

Helaas hebben geen docenten feedback gegeven tijdens hun bezoek aan ons project, dus daarover kan ik geen informatie verstrekken.

Wat betreft de documentatie en het management van ons project: de acceptatiecriteria en de documentatie van de UX/UI zijn goed uitgewerkt. Hoewel een klein gedeelte van de user stories inconsistent was en duidelijke acceptatiecriteria miste, is dit niet representatief voor het geheel. We hebben opgemerkt dat hier verbetering nodig is en zullen hier in de toekomst extra aandacht aan besteden. Het gebruikersonderzoek is goed gedocumenteerd en het issuebord is efficiënt beheerd, wat bijdraagt aan een sterke basis voor toekomstige projecten.
